<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<title>Untitled Document</title>
<meta http-equiv="Content-Type" content="text/html; charset=iso-8859-1">
<link href="../../includes/styles/<%=strStyleSheet%>.css" rel="stylesheet" type="text/css">
</head>

<body>
<p class="pagetitle">Algemene verkoopsvoorwaarden</p>
<p>BIJZONDERE VOORWAARDEN &quot;OVEREENKOMST OP AFSTAND&quot; </p>
<p>Art. 1 : In afwijking en aanvulling van de nadervermelde algemene voorwaarden 
  hebben volgende bepalingen specifiek en enkel betrekking op verkopen aan consumenten 
  via onze website, zonder dat er op enig ogenblik contact is tussen de verkoper 
  en de koper &eacute;n er sprake is van een &quot; overeenkomst op afstand &quot;. 
  Is zulks niet het geval, dan zijn de hierna volgende algemene voorwaarden alleen 
  en onverminderd van kracht, los van deze voorwaarden.</p>
<p>Art. 2 : De consument verklaart alle noodzakelijke informatie op de site te 
  hebben verkregen om zijn bestelling te plaatsen. De consument is verplicht deze 
  voorwaarden te lezen alvorens tot bestelling te kunnen overgaan. Voor zijn finaal 
  akkoord te geven op het eindscherm heeft de consument de mogelijkheid om zijn 
  bestelling na te kijken en eventueel aan te passen.</p>
<p>Art. 3 : De verkoper voorziet als principe dat de betaling contant geschiedt 
  bij levering/afhaling van het product. Indien de consument een andere vorm van 
  betaling wenst zal hij zich wenden tot de verkoper.</p>
<p>Art. 4 : De consument verklaart er zich bij deze uitdrukkelijk mee akkoord 
  dat zijn bestelling per Internet/Mail dezelfde waarde heeft als een onderhandse 
  akte. Alleszins zal zijn geheel of gedeeltelijke betaling als bewijs van zijn 
  bestelling en de overeenkomst gelden.</p>
<p>Art. 5 : In sommige gevallen zal de koper een verzakingsrecht hebben, o.m. 
  en met name onderworpen aan volgende voorwaarden : men moet consument zijn, 
  het product dat werd aangekocht mag niet op maat zijn vervaardigd, een persoonlijk 
  karakter hebben of speciaal voor de klant zijn besteld vermits er geen voorraad 
  van wordt aangelegd,..., het mag niet gaan om een product dat niet kan worden 
  teruggestuurd of dat snel beschadigd raakt,..., het produkt mag niet geheel 
  of gedeeltelijk een audio- of video-opname of computerprogramma bevatten : zodra 
  bv. de verzegeling van het product is verbroken, kan de aankoop niet meer worden 
  herroepen, het verzakingsrecht moet binnen de zeven werkdagen worden uitgeoefend, 
  termijn waarbinnen de verkoper op de hoogte moet worden gebracht van het verzoek 
  en van het verzoek om het eventueel reeds betaalde terug te betalen en met voorlegging 
  van het betalingsbewijs, indien het goed reeds in het bezit van de koper is 
  moet deze binnen dezelfde termijn van 7 dagen het goed terugbrengen, eventueel 
  terugsturen, op de gepaste wijze, geheel op zijn kosten, Indien de klant reeds 
  had betaald, dan zal deze betaling worden teruggestort binnen de 30 dagen na 
  ontvangst van de kennisgeving van de verzaking, op een rekeningnummer door hem 
  op te geven. Aangezien men aldus soms wel en soms geen beroep kan doen op een 
  verzakingsrecht, afhankelijk van de bestelling,... worden beide door de wet 
  voorgeschreven formuleringen opgenomen.</p>
<p>Art. 6 : Voor het overige en voor zover niet in strijd met de wetgeving terzake, 
  zijn de algemene voorwaarden toepasselijk. &quot;De consument heeft het recht 
  aan de verkoper mede te delen dat hij van de aankoop afziet, zonder een boete 
  te betalen en zonder een reden op te geven, gedurende 7 werkdagen vanaf de dag 
  die volgt op de levering van het product of op het sluiten van de diensten-overeenkomst.&quot; 
  Zie art. 5 &quot;De consument beschikt niet over het recht van de aankoop af 
  te zien&quot;. Zie art. 5</p>
<p>ALGEMENE AANNEMINGS- EN VERKOOPSVOORWAARDEN</p>
<p>Vooraf : De voornoemde bijzondere voorwaarden gelden enkel in het geval er 
  sprake is van een overeenkomst op afstand. Voor de overige gevallen zijn de 
  hierna volgende voorwaarden van kracht. Deze gelden tevens ter aanvulling van 
  de voornoemde bijzondere voorwaarden indien deze wel van kracht zouden zijn.</p>
<p>Artikel 1 : Algemene draagwijdte der voorwaarden Deze voorwaarden bevatten 
  en beheersen de volledige overeenkomst tussen de klant en onze firma, met betrekking 
  tot het geheel van de aan of door ons gevraagde en toevertrouwde werken en leveringen. 
  Deze voorwaarden worden geacht onherroepelijk aanvaard te zijn bij de ondertekening 
  door de klant van de bestelbon, offerte of overeenkomst, ongeacht welkdanige 
  eerdere correspondentie en ongeacht enige andere voorwaarden of enige documenten 
  of formulieren van welke aard ook vanwege de klant. Elke afwijking aan onderhavige 
  voorwaarden dient verplichtend schriftelijk te gebeuren.</p>
<p>Artikel 2 : Plaatsing en aanvaarding van bestelling Door de behoorlijke invulling 
  en ondertekening van de bestelbon, offerte of overeenkomst, plaatst de klant 
  een definitieve en onherroepelijke bestelling bij onze firma voor de werken 
  en leveringen zoals omschreven in deze bestelbon/offerte/overeenkomst. De klant 
  kan maar een schriftelijke bestelling (bestelbon, offerte, overeenkomst, plan, 
  kostenraming of onder welke naam ook vermeld) tegen onze firma inroepen, indien 
  deze bestelling het uitdrukkelijk schriftelijk akkoord van onze firma draagt, 
  hierbij enkel rechtsgeldig vertegenwoordigd door haar zaakvoerder. Behoudens 
  andersluidend beding blijft elk aanbod gedurende 5 kalenderdagen geldig.</p>
<p>Artikel 3 : Omvang van bestelling Elke wijziging, toevoeging of weglating met 
  betrekking tot de werkzaamheden en leveringen zoals omschreven in de bestelbon/offerte/overeenkomst, 
  moet het voorwerp uitmaken van een aanhangsel bij de bestelbon/offerte/overeenkomst. 
  Bij ontstentenis daarvan, zal er steeds en onherroepelijk van worden uitgegaan 
  dat deze werken en leveringen conform de verbale instructies van de klant werden 
  uitgevoerd. Elke gebeurlijke schriftelijke bevestiging of melding van onze firma 
  inzake een wijziging, toevoeging of weglating van de werkzaamheden of leveringen 
  zoals omschreven in de bestelbon/offerte/overeenkomst, zal in hoofde van de 
  klant onweerlegbaar, aanvaard en onherroepelijk zijn bij gebrek aan diens schriftelijke 
  opmerkingen binnen de 24 uren vanaf de verzending van onze mededeling of bevestiging. 
  Artikel 1793 van het Burgerlijk Wetboek is niet van toepassing indien de toepassing 
  ervan onverenigbaar zou zijn met onderhavige clausule.</p>
<p>Artikel 4 : Prijsbepaling en herziening Onze prijzen, zoals opgegeven in onze 
  offertes, hetzij als eenheidsprijzen of als forfaitaire prijzen, werden vastgelegd 
  op basis van de tarieven, offici&euml;le koersen, wedden en sociale lasten geldig 
  op de datum van de opstelling van de offerte. Zij zijn steeds herzienbaar door 
  onze firma en zelfs zonder het voorafgaandelijk akkoord van de klant, indien 
  de marktprijzen of de parameters voor hun berekening op het ogenblik van de 
  facturatie, met minstens 5% gestegen zijn.</p>
<p>Artikel 5 : Leveringen en termijnen Elke termijn van levering, indien deze 
  vermeld wordt, wordt slechts op indicatieve wijze aangeduid, en laattijdigheid 
  in de levering of uitvoering laat aan de klant niet toe de bestelling af te 
  zeggen of schadevergoeding te vorderen, evenmin om zijn betalingsverplichtingen 
  op te schorten. Hoe dan ook zal elke gebeurtenis die een onoverkomelijke hindernis 
  vormt of ons er toe dwingt de werken tijdelijk of definitief stil te leggen, 
  als een geval van overmacht worden beschouwd, zo ondermeer (maar niet-limitatief) 
  ongevallen, oorlogen en hun gevolgen, slechte weersomstandigheden, stakingen, 
  lock-out, tekort aan werkkrachten en materiaal, storingen en moeilijkheden inzake 
  transport, enz., die zich bij onszelf of bij onze leveranciers voordoen. De 
  tijdelijke opschorting van de werken door overmacht, brengt van rechtswege en 
  zonder schadevergoeding met zich dat de oorspronkelijk voorziene uitvoeringstermijn 
  verlengd wordt met een periode gelijk aan de opschortingstermijn, te vermeerderen 
  met de tijd die nodig is om de werf weer op te starten. Wij behouden ons uitdrukkelijk 
  het recht voor van de klant schadevergoeding te eisen indien wij de uitvoering 
  van onze verplichtingen niet op de overeengekomen datum konden beginnen en indien 
  deze beletsels aan de klant kunnen worden toegeschreven. De klant is er toe 
  gehouden, onmiddellijk na de aankomst van de goederen, de nodige parkeerruimtes, 
  hulp en materieel ter beschikking te stellen voor een spoedige lossing. Indien 
  hij hierbij in gebreke blijft, zullen alle daaruit rechtstreeks of onrechtstreeks 
  voortvloeiende kosten aangerekend worden zonder voorafgaande ingebrekestelling. 
  Indien de levering bij de klant is overeengekomen, is onze firma, diens onderaannemers 
  of aangestelden slechts gehouden op deze plaats te leveren voor zover zij op 
  normale wijze bereikbaar is. Kan dit niet, dan zal er ter plaatse worden gelost, 
  naast het vervoermiddel, en blijven de goederen vanaf dat ogenblik op het risico 
  en geheel ten laste van de klant achter. De klant dient er voor te zorgen dat 
  de lossing en eventuele werken of installaties onmiddellijk kunnen worden aangevat. 
  Bij gebreke daaraan, zullen aan rechtstreekse en onrechtstreekse kosten welke 
  voortvloeien uit het tijdsverlies ten laste van de klant worden gelegd, zonder 
  voorafgaande ingebrekestelling.</p>
<p>Artikel 6 : Aansprakelijkheid voor schade, verlies, diefstal,... Hoewel de 
  eigendom van de geleverde goederen pas op de koper overgaat op het ogenblik 
  van de integrale betaling van de prijs, gaat het risico van schade, verlies, 
  diefstal e.a. over vanaf het ogenblik van de wilsovereenstemming. Het transport 
  van de goederen verloopt eveneens op risico van de koper. Onze firma is niet 
  aansprakelijk voor het verlies, de diefstal, het waardeverlies of de beschadiging 
  van door de klant aan ons toevertrouwde materialen of werken van welke aard 
  ook, met het oog op hun aanpassing, verbouwing, restauratie of welke andere 
  manipulatie ook aan onze firma gevraagd, en dit zowel op als buiten de bedrijfslokalen, 
  alsmede tijdens het transport of de plaatsing ervan. Partijen komen uitdrukkelijk 
  overeen dat de verplichtingen van onze firma een inspanningsverbintenis en geen 
  resultaatsverbintenis uitmaken. In geen geval zal onze firma aansprakelijk kunnen 
  worden gesteld voor haar eigen fout of nalatigheid of deze van haar aangestelden, 
  zelfs in geval van grove fout, schuld of opzet, enkel behoudens indien de overeenkomst 
  of de Wet uitdrukkelijk en op dwingende wijze in bepaalde aansprakelijkheden 
  voorzien.</p>
<p>Artikel 7 : Tussentijdse be&euml;indiging of goedkeuring De klant ziet af van 
  de toepassing van artikel 1794 van het Burgerlijk Wetboek. Een be&euml;indiging 
  van de aan ons toevertrouwde opdracht, het weze v&oacute;&oacute;r of tijdens 
  de uitvoering van de werken of leveringen, is slechts mogelijk mits ons uitdrukkelijk 
  akkoord en waarbij de klant minstens steeds zal gehouden zijn de reeds uitgestane 
  kosten en lasten, de eventueel reeds uitgevoerde werken, samen met de reeds 
  aan ons geleverde materialen en benodigdheden integraal te voldoen, bovendien 
  vermeerderd met een vergoeding gelijk aan 30% van de totale prijs zonder B.T.W. 
  voor het feit van het verder verlies van het werk, onder voorbehoud van vermeerdering, 
  indien daar aanleiding toe bestaat. Voor bestellingen op maat,... zal zeker 
  nooit worden toegestemd met een be&euml;indiging van de bestelling.</p>
<p>Artikel 8 : Aanvaarding der leveringen en werken Uit hoofde van onze leveringen, 
  beperkt onze waarborg zich tot deze die wij kunnen bekomen bij onze leveranciers. 
  In iedere veronderstelling, beperkt de waarborg zich tot de vervanging van de 
  defecte stukken. De vervoerskosten en werkuren zijn ten laste van de klant. 
  Voor geen enkele reden kan van ons een terugbetaling, uitkering of schadevergoeding 
  gevorderd worden. In geen enkel geval is onze firma aansprakelijk voor gebreken, 
  van welke aard ook, die de door onze firma, onze onderaannemers of aangestelden 
  geleverde goederen en materialen zouden bekleven, waarbij de klant enkel verhaal 
  zal kunnen uitoefenen naar onze leveranciers c.q. de producenten van de betrokken 
  materialen en goederen. De regeling van artikelen 1643 en volgende van het Burgerlijk 
  Wetboek inzake verborgen gebreken aan de verkochte zaak, is niet van toepassing, 
  met uitzondering van artikel 1648. Een tenietgaan of beschadiging door toeval 
  of overmacht van de geleverde zaak of het uitgevoerde werk, of nog ingevolge 
  de eigen fout van de klant of van personen voor wie hij instaat of die hij bij 
  hem toelaat of duldt, is nooit ten laste van onze firma. In alle gevallen zal 
  een onvoorwaardelijke betaling van de vorderingsstaten, voorschotten, facturen 
  of andere kostenstaten zonder redelijk protest volgens de modaliteiten als omschreven 
  in het hierna volgende artikel, worden aanzien als een definitieve en onherroepelijke 
  aanvaarding van de leveringen en/of werken daarin vermeld of virtueel begrepen. 
  In alle gevallen zal tegelijk de onvoorwaardelijke gehele of gedeeltelijke ingebruikname 
  van de materialen door de klant of diens gemachtigden worden aanzien als de 
  definitieve en onherroepelijke aanvaarding der leveringen en/of werken.</p>
<p>Artikel 9 : Klachten inzake voorschotten of facturatie Ten einde geldig te 
  zijn, moet elke klacht aangaande voorschotten, betalingen en facturen geschieden 
  bij aangetekend schrijven aan de zetel van onze firma binnen de vijf kalenderdagen 
  vanaf de datum van verzending van de factuur, nota of kostenstaat. De factuurdatum 
  wordt onweerlegbaar vermoed de datum van verzending der factuur te zijn. Betaling 
  van de factuur zonder protest binnen de gestelde termijn levert steeds en zonder 
  uitzondering een voldoende bewijs op van de geleverde prestaties.</p>
<p>Artikel 10 : Eigendomsvoorbehoud Alle goederen, materialen en benodigdheden, 
  alsmede de uitgevoerde werken zelf, blijven eigendom van onze firma tot aan 
  de integrale betaling van onze facturen in hoofdsom en aankleven (eigendomsvoorbehoud). 
  Dit geldt evenzeer indien de werken, leveringen, goederen of materialen van 
  onze firma slechts een onderdeel uitmaken (bijzaak) van een groter geheel (hoofdzaak) 
  waarvan de eigendom of gedeelten hiervan niet aan onze firma zou toebehoren.</p>
<p>Artikel 11 : Betalingsmodaliteiten Al onze bestellingen en leveringen zijn 
  contant betaalbaar aan onze maatschappelijke zetel, behoudens bijzondere overeenkomsten 
  daaromtrent uitsluitend schriftelijk gesloten. Onze firma behoudt zich het recht 
  voor een door haar te bepalen voorschot op de leveringen en/of uit te voeren 
  werken te eisen alvorens de bestelling te aanvaarden en/of een anderssoortige 
  waarborg v&oacute;&oacute;r aanvang der werken, of naar goeddunken &eacute;&eacute;n 
  of meerdere tussentijdse betalingen tijdens de uitvoeringstermijn, zelfs buiten 
  de context van stuk- of seriewerk, zulks volgens de financi&euml;le positie 
  van de klant, de omvang en de kostprijs van de gevraagde werken, en diens meer. 
  De B.T.W. en alle andere belastingen, taksen, heffingen of kosten zijn steeds 
  ten laste van de klant. Indien de klant nalaat het volgens factuur in hoofdsom 
  en aankleven bepaalde te betalen binnen de voormelde termijn, is het integrale 
  bedrag ineens en zonder nadere ingebrekestelling opeisbaar. Elke betaling is 
  slechts geldig indien uitgevoerd in liquiditeiten (wettelijk gangbare betaalmiddelen 
  in Belgi&euml;), per overschrijving op bank- of postchequerekening, per gewaarborgde 
  of gelimiteerde cheque, of midddels elk ander betaalinstrument dat uitdrukkelijk 
  werd aanvaard door onze firma. Geen persoon buiten de zaakvoerders van onze 
  firma, zijn bevoegd om betalingen van welke aard ook te ontvangen. Als datum 
  van betaling bij overschrijving op rekening of per cheque, geldt de dag waarop 
  onze rekening met dit bedrag wordt gecrediteerd. Betaling per wisselbrief brengt 
  geen schuldvernieuwing mee.</p>
<p>Artikel 12 : Laattijdige betaling, kosten en aankleven Elke schuld van een 
  klant die op de vervaldag onbetaald blijft, zal van rechtswege en zonder ingebrekestelling 
  of welke andere formaliteit ook, een interest van 12% per jaar opbrengen, te 
  rekenen vanaf de vervaldag tot de dag van volledige betaling, alsook een forfaitaire 
  schadevergoeding van 10% met een minimum van 125,00 Euro, op het verschuldigde 
  bedrag in hoofdsom. De kosten verbonden aan onbetaalde wissels of cheques, evenals 
  alle andere inningskosten, zijn niet in de forfaitaire schadevergoeding inbegrepen 
  en worden bijkomend aangerekend. Elke vertraging in de betaling kan aanleiding 
  geven om de nog uit te voeren leveringen en werken op te schorten of te vernietigen, 
  en het aanvaarden van nieuwe bestellingen te weigeren. Deze clausule strekt 
  enkel tot voordeel van onze firma en kan enkel door ons worden ingeroepen.</p>
<p>Artikel 13 : Hoofdelijkheid, ondeelbaarheid en sterkmaking Alle verbintenissen 
  van de klant rusten bij pluraliteit op elk van hen hoofdelijk en ondeelbaar. 
  Iedere persoon die voor rekening van derden, of met verzoek te factureren aan 
  derden, een bestelling plaatst, maakt zich sterk voor de derden, overeenkomstig 
  artikel 1120 van het Burgerlijk Wetboek, en zal steeds persoonlijk verantwoordelijk 
  blijven voor de betaling indien deze niet tijdig door deze derden wordt uitgevoerd.</p>
<p>Artikel 14 : Toepasselijk recht en bevoegde rechtsmacht Onze bestellingen en 
  overeenkomsten worden beheerst door het recht van het Koninkrijk Belgi&euml;. 
  Alle geschillen betreffende het ontstaan, de uitvoering of de interpretatie 
  van de bestelbon, de overeenkomst, de factuur, de algemene voorwaarden of enig 
  ander document het kader van de overeenkomst, worden volgens uitsluitende keuze 
  van onze firma gebracht voor de rechtbanken van het arrondissement Brussel of 
  deze van het arrondissement Mechelen, of voor deze van het arrondissement waarin 
  de klant zijn maatschappelijke zetel of woonplaats heeft.<br>
</p>
</body>
</html>
